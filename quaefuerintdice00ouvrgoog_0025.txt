18 nscrnrmnus,r>omn1r³1>m, nsovnus.

acervum conjecta fuerant, ut ait vir doctus, Ascle·
piadae‚ Posidippi atque Hedyli opera. Haec igitur esset
prima Anthologia, Meleagerque Gadarenus imitator
appareret.

Me vero in persuasionem non inducit ingeniosa
Germani scriptoris conjectura. Neque eam probavit
Knaackius. Qui tamen libentius Asclepiaden et Posi·
dippum una conclusos fuisse arbitraretur. At illud
quoque accipere nequeo

Namque Σωρῷ inerant tantum inscriptiones in vete·
res heroas Quae enim epigrammata ex ea sylloge
deprompta noscimus de Beriso Pandaroque tractant.
Praeterea cur Posidippus ignotum hominem Berisum
laudavisset, nisi omnes uno libro conjungere voluisset

’ personas, quae in Homeri versibus memorabantur?

Ejusmodi sylvam habemus cui nomen inscribitur Ari·
stotelis Peplus.

Quae quum ita sint, nulla est causa cur Asclepiaden
Posidippi contubernalem faciamus. Eorum quidem
nomina saepius juxta ponuntur in Anthologia. Sed
omnia poemata duplici lemmate distincta in amoribus,
vinu, meretricibusque versantur. Quare nullum inde
argumentum elicere possumus, atque non raro Palatini
codicis lemmatista auctores in societatem vocat qui
separatim opera proposuerant1.

Unus igitur Posidippus Σωρὸν fecit. Ita vero librum
inscripsit, quia in eo congerebantur epigrammata, vel
fortasse quia multos simul cantaverat Trojani belli
heroas. Addere quoque oportet una tantum littera
immutata e Σωρὸς fieri Σορὸς quod est sepulcrum vel

1. Jam Stadtmullerus, ni fallor, arbitratus est Reitzensteinii opinionem non
multum praesidii habere. Cf. Jahrbrlcher for Philologie und Paedagogik,

t. 147 (1893), p. 673 sqq.

 


122 CONCLUSlO.

Si minora considerabimus, elucebit apud Posidippum
Hedylumque plura occurrere Alexandrina et novicia
vocabula quam apud Asclepiaden, rursusque in rebus
metricis videbimus Posidippum propius accedere ad Cal·
limachum, et legibus obtemperare quas jam Philetas
tulerat, quasque summa auctoritate firmaverat Cyre·
nensis poeta. Ejus exemplis instinctus Posidippus rarius
elisionem patitur, quam semper vitavit in communibus
nominibus, praeterea dactylorum celeritate gaudet,
et, quanquam semiquinariam anteponit, magnas dat
partes caesurae trochaicae.

Hoc autem non ideo tantum fecit quod Alexandriae ¹
habitabat, sed etiam quod junior erat Asclepiade. Scimus
enim plerosque poetas tertii secundive saeculi vel citius
vel serius Alexandrinorum exempla secutos esse, bre·
vium syllabarum levitatem quaesivisse et trochaicarum
caesurarum mollitiem. Quod eernere licet e studiis
quibus germanici eruditi artem Nonni Panopolitae
tractaverunt.

Enucleare igitur tentavimus quanti pretii apud nos·
tros fuerint litterariae sodalitates et ipsum genus epi·
grammatum, pariterque videre voluimus quid unicuique
attulerit regionum temporumque diversitas3 sed nun·
quam obliviscendum est hujusmodi explanationibus
multum deesse; plurimi interest scire quis ipse fuerit
poeta. Hoc in lucem proferre conati sumus Levis est, et
ingenuus et rerum novarum inventor, et ipsa interdum
negligentia lepidus Asclepiades. Eum imitari quum
semper vellet raro potuit Posidippus. Nempe ei plus
doctrinae erat quarn ingenii, quare ne miremur si ali·
quandiu in Stoicorum schola moratus est, atque amandi
magistrum Asclepiaden quaesiverit, si fuerit assen-
tator optimatum, si vana vocabulorum pompae nimium

 


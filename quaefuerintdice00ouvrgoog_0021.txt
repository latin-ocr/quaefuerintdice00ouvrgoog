. 14 Asccas1auss,1>os1n1r1>us, uunvrus.

Bittonem et Nannium exprobrationes. Inde natum est
Alexandriae illud carminum genus quod fere omne
in helluones et scorta intenditur. Hic perstringitur
Theugenes, qui Maeonium bovem e sponsione come·
debat, pariterque Phyromachus qui cuncta vorans
Bacchum solum venerabatur ¹.

Addamus Reitzensteinium quamdam ironiam in poe·
matio reperire de quo supra disputavi. Germanus
scriptor his in versibus Aratum vellicari putat 2. Huic

autem opinioni non est quod adstipuler.
¹ Praeterea Posidippum majora tentavisse scimus. Vel
unum vel duo carmina scripsit longiora quorum nobis
tantum nomina pervenere 3.

Hedylus fuit Posidippo aetate fere suppar. Donaria
enim describit in templo Arsinoes oblata, quae fuit
Ptolemaei Philadelphi et soror et conjux4. Pariter
carmen, quod Ctesibii artem extollit, nos ad ea tempora
. refert. Ctesibius enim fuit ille praeclarus mechanicus,
qui floruit ineunte saeculo terti0. Alter ejusdem
nominis vir exstitit ingeniosus tonsor, qui primus
hydraulicum organum regnante Physcone fabricavit.
Alterum Ctesibium pro altero quum ducerent, persaepe
in gravissimos errores viri eruditi cecidere 5.

De patria Hedyli ambigit Athenaeus ⁶. Aut Sami aut
Athenis poeta natus est. Matrem habebat Hedylen et
Atheniensem et poetriam. Eum conjicio Athenis ortum

1. AC. 111, 785 V, 15.

2. ΑΡ. XlI, 98.

3. Athenaeus (XIII, 596, C) Aethiopida memorat, ubi Doricha haud
semel inducebatur. Si hoc poema de rebus mythicis tractabat, ut pristina
Arctini Aethiopis, non possum intelligere curtam saepe meretricis mentio
tiebat. Crederem potius Posidippum de variis Africae urbibus mixtas fabellas
historiasve narravisse. Ceterum cf. Knaackium, AL, t. Il, p. 532, n. 68.

4. Ac.111,67.

5. Cf. Susemihlium, AL. 1, 734 sqq.

6. VII, 2975 Β.

 

